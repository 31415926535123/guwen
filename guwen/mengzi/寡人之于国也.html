<!DOCTYPE html>
<html>
  <head>
    <meta charset="UTF-8" />
    <title>古文阅读</title>
    <style>
      :root {
        --bg: #000;
        --text: #fff;
        --size: 16px;
      }
      body {
        background: var(--bg);
        color: var(--text);
        font-size: var(--size);
      }
      .theme-white {
        --bg: #fff;
        --text: #000;
      }
      .theme-amber {
        --bg: #fef3c7;
        --text: #000;
      }
      .theme-green {
        --bg: #9cf6b7;
        --text: #000;
      }
      .size-small {
        --size: 14px;
      }
      .size-large {
        --size: 18px;
      }
      .size-xlarge {
        --size: 20px;
      }
      #content {
    white-space: break-spaces;  
    line-height: 1.6; 
}
    </style>
  </head>
  <body>
    <select onchange="setTheme(this.value)">
      <option value="">深色</option>
      <option value="white">浅色</option>
      <option value="amber">纸质</option>
      <option value="green">护眼</option>
    </select>

    <select onchange="setSize(this.value)">
      <option value="small">小字</option>
      <option value="" selected>标准</option>
      <option value="large">大字</option>
      <option value="xlarge">特大</option>
    </select>

    <div id="content">
梁惠王曰：“寡人之于国也，尽心焉耳矣。河内凶，则移其民于河东，移其粟于河内。河东凶亦然。察邻国之政，无如寡人之用心者。邻国之民不加少，寡人之民不加多，何也？”
孟子对曰：“王好战，请以战喻。填然鼓之，兵刃既接，弃甲曳兵而走。或百步而后止，或五十步而后止。以五十步笑百步，则何如？”	
曰：“不可，直不百步耳，是亦走也。”
曰：“王如知此，则无望民之多于邻国也。不违农时，谷不可胜食也；数罟不入洿池，鱼鼈不可胜食也；斧斤以时入山林，材木不可胜用也。谷与鱼鼈不可胜食，材木不可胜用，是使民养生丧死无憾也。养生丧死无憾，王道之始也。五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，数口之家可以无饥矣；谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。
狗彘食人食而不知检，涂有饿莩而不知发；人死，则曰：‘非我也，岁也。’是何异于刺人而杀之，曰：‘非我也，兵也。’王无罪岁，斯天下之民至焉。”
梁惠王曰：“寡人愿安承教。”	
孟子对曰：“杀人以梃与刃，有以异乎？”
曰：“无以异也。”
“以刃与政，有以异乎？”
曰：“无以异也。”
曰：“庖有肥肉，廐有肥马，民有饥色，野有饿莩，此率兽而食人也。兽相食，且人恶之。为民父母，行政不免于率兽而食人。恶在其为民父母也？仲尼曰：‘始作俑者，其无后乎！’为其象人而用之也。如之何其使斯民饥而死也？”
注：
寡人之于国也：寡人，寡德之人
邻国之民不加少：加，更
河内凶：凶，粮食收成不好
填然鼓之：填然，形容鼓声。击鼓表示进军。
弃甲曳兵而走：走，逃跑
谷不可胜食也：胜，尽
数罟不入洿池：数，密。罟，网。洿池，水池
是使民养生丧死无憾也：丧死，为死去的人办丧事
谨庠序之教：庠序，学校
涂有饿莩而不知发：涂，道路。饿莩，饿死的人。发，打开粮仓
恶在其为民父母也：恶，怎么，哪里
    </div>
        <script>
      function setTheme(theme) {
        // 移除现有主题类
        document.body.className = document.body.className.replace(/theme-\w+/g, '');
        // 添加新主题类
        if (theme) {
          document.body.className += ' theme-' + theme;
        }
      }

      function setSize(size) {
        // 移除现有字号类
        document.body.className = document.body.className.replace(/size-\w+/g, '');
        // 添加新字号类
        if (size) {
          document.body.className += ' size-' + size;
        }
      }
    </script>
  </body>
</html>
